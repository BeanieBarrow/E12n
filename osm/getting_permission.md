Tisztelt {name}!

{name_2} vagyok, a magyar OpenStreetMap egyik szerkesztője. Más önkéntes szerkesztőkkel közösen a {city} térképek pontosításán és hasznos POI-k felvételén dolgozom. Célunk a részletes és pontos térkép elkészítése. Ezúton tisztelettel kérem, hogy tekintse meg mindenki számára szabadon elérhető és letölthető térképünket a következő oldalon:

[http://www.openstreetmap.org/#map=14/47.4998/19.0543]

A projekt csak törvényesen felhasználható adatokat tartalmaz, amelyet a OdbL licenc alatt készülnek, és teszi közzé az OpenStreetMap. Az Open Database License (ODbL, Nyílt adatbázis licenc) az Open Knowledge Foundation Open Data Commons nevű projektjének egy terméke, egy olyan, a Creative Commons „Attribution-ShareAlike” (Nevezd meg - Így add tovább) licencéhez hasonló jogokat kíván biztosítani adatoknak, adatcsoportoknak és adatbázisoknak, speciálisan adatbázisokra szabott nyelvezetével és fogalmakkal.

Erről részletesen itt olvashat: [https://hu.wikipedia.org/wiki/Open_Database_License]

Szeretnénk arra kérni az Ön által képviselt intézményt, hogy a fenti licenceknek megfelelően legyenek szívesek az OpenStreetMap projekt részére az Önök tulajdonában álló téradatokat biztosítani, OdbL licenccel kompatibilis licenc alatt. Az így közzétett adatok beépülhetnek az OpenStreetMap térképi adatbázisába és a közösség számára hasznosíthatóvá válnak.

Az OpenStreetMap számára hasznosak lehetnek:

* a zebrák (pontszerű objektum),
* a közösségi közlekedés megállói (pontszerű objektum),
* utcák középvonala és szélessége,
* villamossínek nyomvonala,
* gyárkémények,
* bázisállomások,
* tűzcsapok,
* segélykérő berendezések,
* Bubi állomások,
* fák,
* parkolók helye és befogadóképessége,
* metrók pontos vonalvezetése (ha nem túl titkos),
* épületek körvonalai (már ami látszik belőlük),
* stop és elsőségadás kötelező táblák,
* sebességkorlátozó táblák,
* magasság és szélességkorlátozó táblák és objektumok,
* az OpenStreetMap szerkesztői által használható aktuális ortofotók,
* POI-k
* bármi más adat, amelyek az OpenStreetMap térképi adatbázisát javítja és pontosítja.

Miért jó Önöknek, hogy az OpenStreetMap számára tesznek elérhetővé téradatot?
­
* Az OpenStreetMap önkéntesei rengeteg adatot rögzítenek lelkesedésből. Például amennyiben egy területről rendelkezésre áll jó minőségű ortofotó, ott az OpenStreetMap-en akár ház-házszám pontosságú térkép készül.
* Az OpenStreetMap számára elérhetővé tett adatokat szorgalmas önkéntesek gondozzák, így az adatok publikálása az Önök részéről további erőfeszítést nem igényel.
* Mindenki számára ingyenesen elérhető, off-line is használható mobilos navigációs eszközökhöz, útvonaltervezéshez fontos a minél pontosabb térkép. Pédául: MAPS.ME és OsmAnd mobil alkalmazások, illetve a [http://osm.org] weboldal.
* Az ilyen módon közzétett adatok mindenki számára elérhetőek és felhasználhatók. Így bárki készíthet tematikus térképeket az adatok egy részének megjelenítésével.


Bízom benne, hogy Önök számára is izgalmasan hangzik az eddig a polgárok számára nem elérhető adatok közcélú, és a közösség céljait szolgáló nyilvánosságra hozása.

Amennyiben szabadon felhasználhatjuk a honlapjukon közzétett információkat, akkor küldjék vissza az alábbi nyilatkozatot:

„Hozzájárulunk a honlapon elérhető információk szabad felhasználásához, OdbL licenc alatt, az OpenStreetMap közösségi térkép bővítésére.”

Abban az esetben, ha további adatbázisokat, információkat küldenek levélben, úgy a licencet elfogadottnak tekintjük.


A pozitív válaszukban bízva,


Köszönettel,
{name_2}

