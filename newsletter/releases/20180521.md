# Programajánló

## Tanulj meg valami újat!


# Szabad szoftveres hírek

## Az elmúlt hetek hírei

Az [első hírcsokorból kiderül](https://linuxmint.hu/hir/2018/05/2018-19-heti-hirek), hogy milyen változásokon esik át a GNOME bejelentkezési- és zárolási képernyő arculata. Szó esik róla, hogy milyen új sebezhetőségek kerültek feltárásra az Intel processzorokban. Valamint hírt adunk róla, hogy megjelent a LibreOffice friss 6.0.4-es verziója: [kiadási jegyzetek](https://www.libreoffice.org/download/release-notes/) és [letöltések](https://hu.libreoffice.org/letoeltes).

## Legyél Te (is) Magyarország hangja!

A Mozilla új kezdeményezése a szabadon elérhető, helyi beszélő számára számítógépes szövegértést megalkotását tűzte ki célul.

Újabb projekttel jelentkezik a Mozilla, a szabad internet szószólója. A Common Voice célja a hang-alapú ember-gép kommunikáció megkönnyítése a helyi nyelvi közösségeknek. A manapság népszerű számítógépes tanulást felhasználva, a Mozilla mérnökei szeretnének olyan könnyen felhasználható mintákat előállítani, amelyeket aztán más projektek beépíthetnek az alkalmazásaikba.

A [Mozilla Voice már elérhető magyarul is](https://voice.mozilla.org/hu), de a munka oroszlánrésze még csak most jön!

Először is szövegeket kell gyűjteni, melyeket az önkéntesek majd felolvashatnak. Nagyon fontos, hogy csak közkincsnek minősülő, azaz CC0 licenc alatt lévő szövegeket és saját szövegeket lehet használni, minden jogvédett tartalmat tiltott, például: kedvenc könyv, egy zeneszám szám, egy szöveg. Csak olyat ami már közkinccsé vált – de nem a torrent oldalakon… :D

Emlékeztetőül a Wikipédiáról, hogy mi is az a közkincs: A közkincs egy szellemi alkotásokra vonatkozó (leggyakrabban szerzői jogi) fogalom, mely olyan művet, alkotást jelent, amelynek felhasználására a szerző nem ír elő korlátozást. „A szellemi tulajdon tárgyai azok a szellemi javak (műszaki szellemi alkotások, árujelzők, művek, szomszédos jogi teljesítmények), amelyeket a jogi szabályozás – speciális oltalmi formák révén, előre megszabott feltételekkel – a közkincs köréből időlegesen kivon.”

Ezeket a szövegeket [itt lehet beküldeni, maximum ötven mondatonként](https://voice-sprint.mozilla.community/upload/).

A beküldött szövegeknek 5-10 másodperc alatt felolvashatóknak kell lenniük, ez gyakorlatban 5-10 szavas mondatokat jelent. Lehetőleg minél változatosabb szóhasználattal kell a mondatokat beküldeni. A mondatokban lehetnek tulajdonnevek, keresztnevek is. Ha a mondatokban számok vannak, azok legyenek szavakkal, helyesen leírva.

Lehet még segíteni a [már meglévő korpusz magyarra fordításában](https://crowdin.com/project/common-voice-corpus), de már most is lehet felolvasni angol nyelven.

Hamarosan lehetőség lesz a hang-alapú segítségre is a fenti mondatok felolvasásával. A [magyar adatbázis fejlődését itt lehet majd nyomonkövetni](https://voice.mozilla.org/hu/languages).

Az eddig elkészült adatok [itt tölthetők le](https://voice.mozilla.org/hu/data). Ez használható fel a [Mozilla DeepSpeech projektjén keresztül szövegfelolvasó alkalmazásokhoz](https://github.com/mozilla/DeepSpeech/blob/master/README.md#common-voice-training-data).

# Új szabad szoftver kiadások

## Magyar városról nevezték el az új Firefox-ot

A nemrég megjelent verzió vállalti csoportházirend támogatást, Web Authentication API és ezzel USB token támogatást, az új lap megjelenésének testreszabását és az új lapon megjelenő szponzorált tartalmakat hoz. Az új kiadásról és a háttérben folyó Firefox megújulásról [részletesen olvashatsz ebben a cikkben](https://linuxmint.hu/hir/2018/05/magyar-varosrol-neveztek-el-az-uj-firefox-ot).

[Számítógépedre innen töltheted le a böngészőt](https://www.mozilla.org/en-US/firefox/all/), [az Android verziót a Play áruházban találod](https://play.google.com/store/apps/details?id=org.mozilla.firefox), az iOS verziót pedig az App Store-ban. A Firefox pillekönnyű böngészőjét Androidhoz szintén [megtalálod a Play áruházban](https://play.google.com/store/apps/details?id=org.mozilla.focus), az iOS verziót pedig az App Store-ban.

## Megjelent az Ubuntu 18.04

A Canonical bemutatta az Ubuntu hosszú támogatást élvező, 18.04-es verziószámmal kiadott Bionic Beaver kiadását, ami LTS változat révén kevesebb újdonságot hoz a nem-LTS kiadásokhoz képest. 
Ezúttal is a GNOME az alapértelmezett asztali környezet (az új külsőt és ikontémát sajnos nem sikerült bevezetni; lehetőségünk van „minimál” telepítésre, amiben csak a legszükségesebb szoftverkomponensek kaptak helyet; az új felhasználóknak megjelenik egy bemutató az első indításkor; már a GUI-ból is kezelhetőek a Snap-programcsomagok, amiktől (hasonlóan a szintén nagyon hasonló GNOME FlatPakhez és AppImage-hez) azt remélik, hogy megreformálják a Linux-platform csomagkezelését; és a rendszerindítás is gyorsabb lett. Ezek mellett persze szintén bevezetésre került néhány változtatás az alapértelmezett alkalmazásokban, de ezek már tényleg csak apróságok.

[További részletek (anglolul)](https://www.omgubuntu.co.uk/2018/04/ubuntu-18-04-download-release-features)

[Letöltés](http://ubuntu.hu/letoltes)

([forrás](https://androbit.net/mini/3785/ubuntu_1804_lts_ilyen_egy_modern_desktop_linux_operacios_rendszer.html))

## Már letölthető a Fedora 28

### A Fedora 28 újdonságai
2018. május 1-jén megjelent a Fedora 28-as kiadása, amely számos újdonságot hoz.
A Fedora 28 Server legfőbb újdonsága az új Modular tároló bevezetése. Ezzel olyan szoftverek telepíthetőek mint a NodeJS vagy Django, így kiválaszthatod azt az alkalmazásplatformot, amelyre szükséged van. Érdekel? Nézd meg a [modulok használatáról szóló dokumentációt](https://docs.fedoraproject.org/fedora-project/subprojects/fesco/en-US/Using_Modules.html). Szintén fontos, hogy a 64 bites ARM architektúra (Aarch64) most már elsődleges architektúra lett – ez nagyobb támogatottságot jelent.
A Fedora 28 Workstation (az asztali verzió) is szintet lépett. A Fedora történetében először, könnyűvé válik a felhasználók számára egyes harmadik féltől származó szoftvertárolók hozzáadása, köztük az Nvidia eszközmeghajtóké is. Olvasd el a [harmadik féltől származó tárolókról](https://fedoramagazine.org/third-party-repositories-fedora/) szóló cikket a Fedora Magazine-ban, és nézd meg a többi [F28 Workstation hírt is](https://fedoramagazine.org/whats-new-fedora-28-workstation/).
Mint midig, a disztribúció teljes kiadási megjegyzései is elérhetőek a [weboldalon](https://docs.fedoraproject.org/f28/release-notes/index.html).
### A Fedora számos arca
A Fedora Workstation a GNOME-ra épül (most már a [3.28](https://help.gnome.org/misc/release-notes/3.28/)-as verzióra). Ha más asztali környezet is érdekel, mint a KDE, Xfce, Cinnamon, vagy mások, akkor nézd meg a [Fedora Spins](https://spins.fedoraproject.org/) oldalt. Még érdemes megnézni a [Fedora Labs](https://labs.fedoraproject.org/) projekteket is, amelyek speciális felhasználási esetekre készültek, mint a csillagászat, dizájn, biztonság, robotikai vagy a Python oktatás. EC2, OpenStack és más felhős környezetekre pedig ott van a [Fedora Cloud Base](https://cloud.fedoraproject.org/). Továbbá hálózati telepítők is elérhetőek, valamint más architektúrák is támogatottak (mint a Power és a 64 bites ARM), vannak BitTorrent hivatkozások, és egyebek az [alternatív Fedora letöltések](https://alt.fedoraproject.org/) között. És ne felejtsük el, hogy ha Raspberry Pi-ra vagy más ARM eszközre szeretnél telepíteni, akkor szerezd be a lemezképeket a [Fedora ARM](https://arm.fedoraproject.org/) oldalról.
### Hazai vonatkozások
A kiadási ciklusban végre teljesen átnézésre került az anaconda telepítő magyar fordítása, így most már elvileg 100%-os magyar fordítással rendelkezik a telepítő. A Fedora Projekt weboldalainak nagy része is most már magyarul köszönti a látogatókat. Emellett az FSF.hu Alapítvány aktivistáinak köszönhetően a GNOME asztali környezet is teljes magyar fordítással érhető el – ha esetleg mégis hibát találtok, akkor az [OpenScope](http://openscope.org/) hibabejelentőben jelezhetitek nekünk. A Fedora 28 kiadását júniusban a magyar közösség is meg fogja ünnepelni, az eseményről a [Magyar Fedora közösség](https://www.facebook.com/groups/209488476242562/) Facebook oldalán értesülhettek.

# Új játék megjelenések

## OpenRA – a kedvenc stratégiai játékok hangulatával

Izgatottan jelentjük be az idei év második OpenRA kiadását! Az OpenRA projekt célja a régi idők valós idejű stratégiai játékainak (Command & Conquer, Red Alert, Tiberian Sun, Dune 2000) elérhetővé tétele a modern operációs rendszerekre. 43 közreműködő több mint 700 kommitja került beolvasztásra az elmúlt hat hónapban, amely mindegyike hibajavításban segít, kódminőséget növel vagy olyan új funkciókat ad hozzá, amely javítja az egyszemélyes és többszemélyes játékélményt.

A fejlesztési ciklus főleg a játékmotor belső részeinek és a játék kódjának modernizálására összpontosult, hogy támogassa a fejlesztés alatt álló Tiberian Sun modot és az egyéb közösségi projekteket. Köszönet a közreműködőknek, és mindenki másnak, aki részt vett a játékteszt kipróbálásában, és hibákat jelentett! Fontos megjegyezni, hogy a gyorsbillentyűk kezelési módjának megváltoztatása azt jelenti, hogy újra meg kell határozni az összes gyorsbillentyűt a Bemeneti beállításokban.

A játék az összes népszerű operációs rendszerre (Windows, Linux, macOS) szabadon és ingyenesen [letölthető](https://www.openra.net/download/). Töltse le, és irány a harcmező!

([forrás](http://szabadszoftver.fsf.hu/openra-20180218/))

# Segíts, ha tudsz!

Ha van egy kis szabadidőd és szívesen segítenéd a szabad szoftverekkel foglalkozó közösségeket, akkor ne tétovázz. Jelentkezz még ma! Nincs más dolgod, csak megírni, hogy mivel foglalkoznál szívesen, vagy hogy melyik közösségben életében működnél közre.

Nem kell programozónak lenned, hogy segíteni tudj! Ugyanúgy szükség van fordítókra, dokumentáció írókra, videósokra, tesztelőkre, marketingesekre, segítőkre és még sok más lelkes emberre... – Vedd fel a kapcsolatot velünk a [Magyar Szabad Szoftver Közösség](https://www.facebook.com/groups/szabadszoftver) Facebook oldalon. Írj egy bemutatkozást magadról, és az általad preferált közreműködési módokat.

Már azzal is segítesz, ha barátaid figyelmébe ajánlod ezt a hírlevelet. Kérjük oszd meg velük ezt a hivatkozást a [Szabad Szoftver és Kultúra Hírlevélre történő feliratkozáshoz](http://eepurl.com/cqj9pv)

Köszönjük!

