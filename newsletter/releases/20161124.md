# Programajánló

## Magyarországi Web Konferencia

Ezen a héten, **2016. november 26**-án ismét az Óbudai Egyetem ad helyt Magyarország legnagyobb és legrégebben megrendezett webfejlesztőknek szóló konferenciájának, a [Magyarországi Web Konferenciának](https://webconf.hu/2016/hu).

[Előadásaik](https://webconf.hu/2016/hu/lineup) fókuszában ezúttal is a modern technológiák és módszertanok állnak a fejlesztés és szervezés területéről.

A konferencián való részvétel ingyenes, de [regisztrációhoz kötött](https://webconf.hu/2016/hu/registration). A rendezvényre támogatói jegy váltására lehetőség van. Az rendezvény  [Facebook eseménye](https://www.facebook.com/events/281309318928675/).

* **Helyszín:** Óbudai Egyetem Bécsi úti főépülete, 1034 Budapest, Bécsi út 96/B

* **Időpont:** 2016. november 26. szombat, 9:00

## Open Academy

**2016. november 29**-én 12. alkalommal kerül megrendezésre a Open Academy, amely a hagyományoknak megfelelően ősszel üzemeltetési eseményekkel jelentkezik.

Program és részletek
* **Helyszín:** BME Q épület, 1117 Budapest, Magyar tudósok körútja 2., Simonyi Károly előadóterem [Térkép](http://goo.gl/maps/fZMus)
* **Időpont:** 2016. november 29. kedd, 17.00-22.00

További információ: [Honlap](https://www.balabit.com/hu/open-academy) [Facebook](http://www.facebook.com/openacademy) [YouTube](http://www.youtube.com/playlist?list=PL4C41194CED00D8CD)

## Kiadási rendezvények és beszélgetések

**2016. december harmadikán**, szombaton délután négy órától együtt ünnepli a Linux Mint közössége, a Fedora közössége a Fedora 25-ös, valamint a Linux Mint 18.1 – Serena verzióinak kiadását. Az estét beszélgetősre, evősre, ivósra tervezzük, melyek közben lehet, hogy szóba kerülnek a Linux Mint 18.1 és a Fedora 25 újdonsági, a lehetséges közreműködési formák, a közösségépítés, a közösségek közötti együttműködés, valamint a Linuxon való játék lehetőségei. A rendezvény tervezett helyszíne a Zöld Kapu Vendéglő étterem, ahol mindenki kedvére ehet, ihat (saját költségre) a beszélgetések közepette.

A rendezvény ingyenes, de kérjük [itt jelezd érkezési szándékodat](http://doodle.com/poll/5h582kbdnc5ay2uv).

* **Helyszín:** Zöld Kapu Vendéglő Óbudán a Szőlő utca 42-ben található.
* **Időpont:** 2016. december 3-án, 16 órától.

[A rendezvény FB eseménye](https://www.facebook.com/events/1685570245105654/)

## Szabad Szoftver Konferencia és Kiállítás

Az FSF.hu Alapítvány **2016. december 10**-én, szombaton, ismét megrendezi a Szabad Szoftver Konferencia és Kiállítást, melynek helyszíne az Óbudai Egyetem lesz.

Az egész napos programot kínáló rendezvényen három szekcióban hallgathattok érdekes szakmai előadásokat. Az előadásokkal párhuzamosan pedig az egyetem aulájában szabad szoftveres civil szervezetek és a konferenciát támogató cégek kiállítói asztalainál tovább folytatódhat a beszélgetés és a tapasztalatcsere.

A rendezvény ingyenes, de egy rövid regisztráció szükséges [a rendezvény honlapján](http://konf.fsf.hu/).

* **Helyszín:** Óbudai Egyetem Bécsi úti főépülete, 1034 Budapest, Bécsi út 96/B
* **Időpont:** 2016. december 10.

