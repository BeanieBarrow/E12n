#Programajánló

#Tanulj meg valami újat!
Ebben a hónapban a grafika készítés világába szeretnénk a kedves Olvasót elkalauzolni. A választás pedig az Inkscape-re, a szabad szoftveres vektoros szerkesztőprogramra esett.
Az Inkscape ingyenesen beszerezhető, magyar nyelvű, professzionális szemléletű vektorgrafikai program, amely alkalmas iskolai oktatásban való felhasználásra, kisebb példányszámú grafikai tervek kivitelezésére, vagy webgrafikák készítésére.

[Az Inkscape rövid bemutatása](http://inkscape.hu/az-inkscape-rol/) után érdemes elmélyülni a program használatában. Ehhez egy remek ingyenesen elérhető, magyar nyelvű [Inkscape könyvet ajánlanlunk Kisantal Tibor tollából](http://inkscape.hu/letoltesek/). Itt elérhetők a könyvhöz tartozó példafájlok is.
Azok, akik inkább videók alapján próbálnák meg megismerni az Inscape-t, azoknak Nyullancs videósorozatát ajánljuk:
* [Inkscape oktató 1.](https://www.youtube.com/watch?v=up3ttaS_62M)
* [Inkscape oktató 2.](https://www.youtube.com/watch?v=IaQOTfQtR-o)
* [Inkscape oktató 3.](https://www.youtube.com/watch?v=ytecUtrMMwo)
* [Inkscape oktató 4.](https://www.youtube.com/watch?v=K-J-MwNQQ9U)

##OpenStreetMap Meetup

Jövő héten, **2017. január 30**-án ismét lesz OpenStreeMap Meetup, izgalmas témákkal:

* 1. Fehér Krisztián: OpenStreetMap adatok felhasználása külső alkalmazásokban
* 2. Úr Balázs: „Tarts jobbra”
* 3. Kolesár András: durva hibák helyett egyenletes jó minőség

További információ: [Jelentkezés](https://www.meetup.com/OpenStreetMap-Hungary/events/236964572/)

* **Helyszín:** ingatlan.com Zrt. irodája, 1016. Budapest Mészáros u. 58/A

* **Időpont:** 017. január 30, hétfő, 18:00


#Szabad szoftveres hírek

## Kormányhatározat a zárt forráskódú szoftverek arányának csökkentésére a közigazgatásban
A Kormány 1604/2016. (XI. 8.) Korm. határozata a nyílt forráskódú szoftverek közszférában történő elterjesztéséről, valamint a nyílt szabványokra épülő, illetve nyílt forráskódú szoftverek közszférában történő elterjesztéséhez szükséges intézkedésekről szóló 1236/2016. (V. 13.) Korm. határozat végrehajtásából adódó egyes feladatokról.
[A kormányhatározat teljes szövege](https://linuxmint.hu/hir/2016/11/kormanyhatarozat-a-zart-forraskodu-szoftverek-aranyanak-csokkentesere-a-kozigazgatasban)

„A kormány a lehető leghatározottabban támogatja a nyílt forráskódú vagy arra épülő szoftverek elterjesztését a közigazgatásban, ami Magyarország informatikai szuverenitását is szolgálja – mondta a kormany.hu tudósítása szerint Deutsch Tamás, a Digitális Jólét Programért felelős miniszterelnöki biztos egy konferencián.”

[További információk a bejelentéssel kapcsolatban](https://itcafe.hu/hir/deutsch_nyilt_forras_kormany_nisz.html)


#Új szabad szoftver kiadások

##Az új év első Firefox kiadása

A Firefox legújabb stabil verziójában jobb teljesítményre számíthatnak a gyengébb gépek tulajdonosai és a Linux-felhasználók, és megjelent a beépített FLAC támogatás.

[Új esztendő, új Firefox](https://itcafe.hu/hir/mozilla_firefox_51.html)


##Megjelent a Linux Mint 18.1 Serena kiadása

Megjelent a legbarátságosabb Linux, a Linux Mint 18.1 „Serena” kiadása Cinnamon és MATE asztali felülettel. A fejlesztők tovább csiszolták a fél éve megjelent 18-as verziót, így - többek között - az alábbi újdonságok segítik a felhasználókat:
* A Cinnamon asztal esetén a futó alkalmazásokat megjelenítő panel függőlegesen is elhelyezhető az asztalon.
* A fejlesztők számos helyen fejlesztették a felhasználói élményt az asztali környezetben és az alapértelmezetten telepített alkalmazásoknál is.
* Teljeskörű magyar nyelvű támogatás a felhasználói felületen és a beviteli eszközök tekintetében.

További [Linux Mint 18.1 - Serena kiadás újdonságok és letöltési linkek](https://linuxmint.hu/hir/2016/12/megjelent-a-linux-mint-181-serena-cinnamon-es-mate-kiadasa)

A Cinnamon asztali felület elsősorban modern számítógépek számára megfelelő alternatíva, míg a MATE asztali felület a régebbi számítógépeken tehet jó szolgáltatot.

[Bemutató cikk a Linux történetéről, és a Linux Mint telepítéséről](https://linuxmint.hu/hir/2015/08/a-baratsagos-linux)


##LibreOffice a felhőben

Megjelent a Collabora Online 2.0, a privát felhőben futtatható, LibreOffice-on alapuló dokumentumszerkesztő. A 2.0-s változat legfőbb újdonsága, hogy több szerkesztő is tud párhuzamosan dolgozni ugyanazon a dokumentumon.

[Collabora Online 2.0 release](https://www.collaboraoffice.com/release-news/collabora-online-2-0-release/)


##Megjelent az OpenShot 2.2 videószerkesztő szoftver

A sikeres Kickstarteres kapmány után, már a harmadik verzió jelenik meg a könnyen használható OpenShot nevű nem-lináris videószerkesztő és -vágó programból. A főbb asztali operációs rendszerekent elérhető program ezúttal a 2.2-es verzióval jelentkezik, amelynek jellemző újdonságai a következők:

Az OpenShot 2.2 verziójának újdonságai:
* Javuló teljesítmény és stabilitás
* Gyorsítótárazás
* Kulcskockával kapcsolatos továbbfejlesztések
* Hibakezelés és -jelentés
* Új cím sablonok

Az OpenShot 2.1 verziójának újdonságai:
* Hanganyagok hullámformájának megjelenítése és a klipek hangjának finomhangolása
* Továbbfejlesztett szerkszető az klipet alkotó összetevők megváltoztatásához
* Testreszabható gyorsbillentyűk
* 64 bites Windows támogatás
* Számos hibajavítás és a feldolgozás sebességének drasztikus emelkedése

[Az OpenShot 2.2 újdonságai](https://itcafe.hu/hir/openshot_2_2.html)

[Az OpenShot 2.2 letöltése](http://openshot.org/download/)


##Megjelent a Wine 2.0

Ha Linux alatt szükség van Windows alkalmazok futtatására, akkor a Wine vagy a belőle készült termékekkel teheti meg azt a felhasználó, x86 utasításkészlettel rendelkező számítógépeken. Nagyon so program támogatott, a felhasználók által készített [lista itt található](https://appdb.winehq.org/).

[További információk](https://linuxmint.hu/hir/2017/01/megjelent-a-wine-20)


#Új játék megjelenések

* [Total War: WARHAMMER](https://www.feralinteractive.com/en/linux-games/warhammertw/)
* [Deus Ex: Mankind Divided](https://www.feralinteractive.com/en/linux-games/deusexmd/story/)
* [Warhammer 40,000: Dawn of War II](http://www.feralinteractive.com/en/games/dawnofwar2)
* [Mad Max](https://www.feralinteractive.com/en/games/madmax)

